Z polecenia Tajnego Centrum Śledczego (TCS) agent 000 000 111 zajmuje się inwigilacją groźnej organizacji dążącej do władzy nad światem.

Ostatnio odkrył serwer, na którym mafia umieszcza instrukcje dla trzyosobowych zespołów szalonych naukowców.

Ponieważ konspiratorzy są paranoiczni, dostęp do każdego rozkazu przez każdego naukowca wymaga osobnego hasła; każde hasło pozwala zalogował się tylko raz, a po pobraniu rozkazu przez cały zespół jest on usuwany. Próby rozszyfrowania rozkazów spełzły na niczym.

Na szczęście, analizując przepływ danych do serwera nasz bohater z właściwą sobie błyskotliwością zauważył, że każda trójka haseł to reprezentacje PREORDER, INORDER oraz POSTORDER jakiegoś drzewa binarnego.

Jego zadanie jest w tym momencie proste - po umieszczeniu każdego nowego rozkazu musi przechwycić hasła dwu z naukowców, odtworzyć hasło trzeciego z nich, zalogować się i pobrać informację, zanim trzeci zdąży zalogować się i usunąć plik z serwera.

Twoim zadaniem jest wczytanie dwóch opisów pewnego drzewa binarnego i wypisanie trzeciego opisu, zgodnie z trzecim, pozostałym porządkiem.

Uwaga: Zabronione jest zastosowanie szablonów z biblioteki STL, np. map, sort, itp. oraz budowanie drzewa.

Wejście
Pierwsza linia wejścia zawiera liczbę naturalną z (1≤z≤109), liczbę zestawów danych, których opisy występują kolejno po sobie.

Opis jednego zestawu jest następujący:

Pierwsza linia zestawu zawiera liczbę całkowitą n (1⩽n⩽100000) będącą liczbą węzłów drzewa.

Druga linia opisuje rodzaj pierwszego porządku (jest to jedno ze słów: PREORDER, INORDER, POSTORDER). Trzecia linia zawiera n parami różnych kluczy wypisanych w pierwszym porządku. Klucze są 32-bitowymi liczbami (ze znakiem).

Czwarta i piąta linia opisują drugi porządek (analogicznie jak pierwszy). Można założyć, że rodzaj drugiego porządku jest różny od pierwszego.

Wyjście
Dla każdego zestawu danych wypisz w jednej linii klucze wierzchołków drzewa, zgodnie z trzecim (pozostałym) porządkiem. Jeżeli wynik nie jest jednoznaczny, należy wypisać ERROR.